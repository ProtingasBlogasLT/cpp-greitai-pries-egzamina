# Masyvai

## Vaizdo pamoka

Informacija ruošiama.

## Apie masyvus

Masyvus galima įsivaizduoti kaip:
- Masyvas yra specialaus tipo kintamasis, kuris gali saugoti daugiau nei vieną reikšmę.
- Masyvas apjungia kelis skirtingus kintamuosius į vieną vietą.
- Masyvai skirti apjungti (ar sugrupuoti) kelis to pačio tipo kintamuosius į vieną vietą.
- Masyvas padeda sugrupuoti susijusius duomenis.

## Kuo masyvai gali būti naudingi?

- Lengviau manipuliuoti didesniais informacijos kiekiais:
  - Visi susiję duomenys yra sugrupuoti ir pasiekiami per vieną kintamojo pavadinimą, todėl norint atlikti kokius nors veiksmus, galima viską pasiekti vienoje vietoje. Taip pat, galima naudoti ciklus, kurie automatiškai pereitų per visus turimus duomenis, o ne rankiniu būdu nurodyti skirtingus kintamuosius.
- Kodas tampa tvarkingesnis ir lengviau skaitomas:
  - Kadangi duomenys būna sugrupuoti ir pasiekiami per vieną pavadinimą, nereikia įsiminti kelių skirtingų pavadinimų norint pasiekti duomenis. Taip pat, yra užrašoma mažiau kodo, vietoj to, kad kurti daug skirtingų kintamųjų, kiekvienam jų atskirai nurodant reikšmes, galima sukurti vieną kintamąjį ir jam visas reikalingas reikšmes priskirti per kablelį.

## Kur naudojami masyvai?

- Jie naudojami visur kur yra bent kiek daugiau, susijusių duomenų. Pavyzdžiui:
  - Studento turimi pažymiai.
  - Automobilių markės.
  - Žmonių vardai.
  - Darbuotojų algos.
  - Ar objektų masyvai. Pavyzdžiui: visų darbuotojų informacija (jų vardai, pavardės, algos, pareigos ir t. t.).
- Kai turime visus duomenis masyvuose, juos lengva panaudoti. Pavyzdžiui:
  - Visus duomenis lengvai ir greitai atspausdinti.
  - Atlikti tam tikrus skaičiavimus ar veiksmus, pavyzdžiui, surūšiuoti prekes pagal kainą.
  - Paimti tam tikrą, reikalingą elementą iš masyvo, pavyzdžiui tam tikrą prekę ir atvaizduoti tai kas susiję su ja.
  - ...

## Masyvų tipai

- Vienmačiai.
- Daugiamačiai (dvimačiai, trimačiai, ...).
