# Papildomos užduotys

## Vaizdo pamoka

<iframe width="560" height="315" src="https://www.youtube.com/embed/RqeQrT7mon0?start=253&end=412" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

## Užduotys

### Užduotis 1

Liepkite vartotojui įvesti teigiamą skaičių. Ciklo pagalba šį skaičių išvesti mažėjimo tvarka iki kol jis pasieks `0`. Pavyzdžiui: `5 4 3 2 1`. Kiekvieną skaičių išvesti atskiroje eilutėje.

### Užduotis 2

Liepkite vartotojui įvesti neigiamą skaičių. Ciklo pagalba šį skaičių išvesti didėjimo tvarka iki kol jis pasieks `0`, taip pat išvesti `0`. Pavyzdžiui: `-4 -3 -2 -1 0`. Kiekvieną skaičių išvesti toje pačioje eilutėje, skaičius atskiriant tarpais.

### Užduotis 3

Sukurkite skaičiuotuvą. Kiekvieno ciklo iteracijos metu vartotojas turi suvesti du skaičius. Iš šių skaičių turi būti grąžinami visi sudėties, skirtumo, sandaugos ir dalmens atsakymai išvedant kartu ir atliekamus veiksmus. Pavyzdžiui:

```
5 + 4 = 9
5 - 4 = 1
5 * 4 = 20
5 / 4 = 1,25
```

Programa vykdoma tol, kol vartotojas nori atlikinėti skaičiavimus.

### Užduotis 4

Sukurkite string tipo kintamąjį. Prie jo vis pridėkite vartotojo įrašomus skirtingus žodžius. Tačiau jei vartotojas įrašytų žodį `exit` - baigti ciklą. Baigus vykdyti ciklą turi būti išvestas string kintamasis prie kurio vis buvo pridedami skirtingi žodžiai.

Galimas įgyvendintos programos pavyzdys:

```
iveskite zodis arba exit: lapas
iveskite zodis arba exit: medis
iveskite zodis arba exit: zeme
iveskite zodis arba exit: exit
lapas medis zeme
```

### Užduotis 5

Liepkite vartotojui įvedinėti atsitiktinius skaičius. Šį ciklą vykdyti tol, kol įvestas skaičius nesidalins iš `9`.

Galimas įgyvendintos programos pavyzdys:

```
iveskite skaiciu: 1
iveskite skaiciu: 5
iveskite skaiciu: 9
ivedete skaiciu, kuris dalinasi is 9!
```

### Užduotis 6

Sukurkite skaičių spėliojimo žaidimą. Paleidus programą turi būti sugeneruotas atsitiktinis skaičius, kurį vartotojas turės bandyti atspėti. Programa turi išvesti kokiuose rėžiuose turi vykti spėjimas (pavyzdžiui: "spėkite skaičių tarp [1-10]"). Jeigu vartotojas spėdamas nepataiko - išvesti ar slaptas skaičius yra didesnis ar mažesnis nei buvo bandyta spėti, o jei atspėjo - pasveikinti vartotoją.

Galimas įgyvendintos programos pavyzdys:

```
Bandykite speti slapta skaiciu nuo 1 iki 10:
10
Slaptas skaicius yra mazesnis.
Bandykite speti slapta skaiciu nuo 1 iki 10:
1
Slaptas skaicius yra didesnis.
Bandykite speti slapta skaiciu nuo 1 iki 10:
5
Slaptas skaicius yra didesnis.
Bandykite speti slapta skaiciu nuo 1 iki 10:
7
ATSPEJOTE!!!
```

## Project Euler užduotys

Eikite adresu [projecteuler.net](https://projecteuler.net/) ir užsiregistruokite.

Viršuje spauskite ant `archives`.

Spręskite pirmąsias iš duotųjų užduotis:

- Parašykite programą, kuri išspręstų užduotį.
- Įveskite gautą atsakymą į tam skirtą laukelį.
- Pasitikrinkite ar gavote gerą atsakymą.
