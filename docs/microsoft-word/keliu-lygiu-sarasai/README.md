# Kelių lygių sąrašai

## Kaip kurti kelių lygių sąrašus

Pats paprasčiausias būdas būtų tiesiog pasirinkti tokį sąrašą iš pagrindinės įrankių juostos.

![Kaip kurti kelių lygių sąrašus nr. 1](./kurimas-1.png)

Tuomet parašyti tiek pirmo lygio sąrašo elementų kiek reikia.

![Kaip kurti kelių lygių sąrašus nr. 2](./kurimas-2.png)

Kai reikia patraukti nuo krašto (sukurti antro lygio sąrašo elementų), paprasčiausias būdas būtų tiesiog paspausti `TAB` mygtuką, esantį klaviatūros kairėje pusėje. Taip bus galima rašyti esant antrame sąrašo lygmenyje.

![Kaip kurti kelių lygių sąrašus nr. 3](./kurimas-3.png)

Kai reikia grįžti į aukštesnį lygį užtenka paspausti `ENTER`, arba `SHIFT` + `TAB`.

![Kaip kurti kelių lygių sąrašus nr. 4](./kurimas-4.png)

Šias kombinacijas galima naudoti ir viską parašius viename lygmenyje, užtenka žymeklį padėti prieš patį pirmą sąrašo elemento simbolį.

![Kaip kurti kelių lygių sąrašus nr. 5](./kurimas-5.png)

Ir tuomet panaudoti `TAB` norint sukurti gilesnį lygmenį arba `SHIFT` + `TAB` arba `ENTER` norint sukurti aukštesnį lygmenį. Šiuos veiksmus taip pat galima atlikti su šiais mygtukais, esančiais prie sąrašų kūrimo mygtukų.

![Kaip kurti kelių lygių sąrašus nr. 6](./kurimas-6.png)

Norint baigti sąrašą galima spaudinėt `ENTER` tiek kartų kol dingsta visa numeracija.

## Numeravimo stilius ir ženklinimas skirtinguose lygmenyse

Numeravimo stilių galima pakeisti tiesiog pasirenkant esamą stilių.

![Numeravimo stilius ir ženklinimas skirtinguose lygmenyse nr. 1](./stilius-ir-zenklinimas-1.png)

Tačiau, jeigu nėra reikiamo ženklinimo stiliaus, viską galima padaryti rankiniu būdu arba sukurti naują stilių. Pirmuoju atveju reikia paspausti ant norimo pakeisti ženklinimo lygmens kurio nors elemento, kad jie taptų pažymėti.

![Numeravimo stilius ir ženklinimas skirtinguose lygmenyse nr. 2](./stilius-ir-zenklinimas-2.png)

Tuomet galima pasirinkti norimą stilių iš vieno lygio sąrašų stilių.

![Numeravimo stilius ir ženklinimas skirtinguose lygmenyse nr. 3](./stilius-ir-zenklinimas-3.png)

Sąraše, tame lygmenyje esančių elementų ženklinimo stilius pasikeist į pasirinktą stilių.

![Numeravimo stilius ir ženklinimas skirtinguose lygmenyse nr. 4](./stilius-ir-zenklinimas-4.png)

Norint susikurti nuosavą stilių prie sąrašų stilių reikia spausti, kad sukurti naują stilių. Galima kurti stilių iškart kelių lygmenų sąrašams, arba vieno.

![Numeravimo stilius ir ženklinimas skirtinguose lygmenyse nr. 5](./stilius-ir-zenklinimas-5.png)

Šioje lentelėje galima pasirinkti stilius kiekvienam lygmeniui atskirai:

- Ženklinimą.
- Šriftus.
- Teksto lygiavimą.
- Atitraukimus.

![Numeravimo stilius ir ženklinimas skirtinguose lygmenyse nr. 6](./stilius-ir-zenklinimas-6.png)
